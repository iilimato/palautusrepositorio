Start, Stop, Continue, More of, Less of Wheel - strategiassa piirretään paperille ympyrä taikka rengas joka jaetaan viiteen osioon. Jokaiseen osioon kirjataan toiveita ja ajatuksia nimensä mukaisesta aiheesta, esimerkiksi mitä meidän pitäisi aloittaa tekemään, mitä lopettaa, mitä jatkaa jne. Fasilitaattorilla on tärkeä rooli, koska hänen täytyy rohkaista osallistujia jakamaan kommenttejaan rohkeasti. Voi olla hyvä idea antaa ensin reilusti aikaa jokaiselle täyttää paperi itsenäisesti, ja sen jälkeen alkaa kyselemään ja keskustelemaan toistensa kanssa.

Glad, sad mad on saman tyyppinen strategia: siinäkin osallistujat ensin listaavat huomioitaan sprintistä paperilapuille. Tämän jälkeen paperilaput jaotellaan kolmeen kategoriaan, esimerkiksi valkotaululle. Mitkä asiat tekivät minut iloiseksi, mitkä surulliseksi ja mitkä vihaiseksi. Tämän jälkeen asioita ryhdytään käymään yhdessä läpi. Ensin äänestetään esimerkiksi 5 tärkeintä, ja sitten käydään järjestyksessä läpi. Tavoitteena on kehittää toimintaa seuraavaa sprinttiä varten.

